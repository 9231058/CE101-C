**پید اکردن بهینه‌ترین شهر برای افتتاح مرکز پست**

----------
*شرکت پست می‌خواهد در یکی از شهرهای کشور یک مرکز پست افتتاح کند. اگر فرض کنیم نقشه کشور به صورت یک خط راست با طول $n - 1$ است که $n$ شهر با فاصله‌ی مساوی روی آن قرار گرفته‌اند، شرکت پست برای انتخاب محل برای این مرکز، دنبال شهری است که مجموع فاصله‌ی آن تا مردم کشور کمترین مقدار باشد (مردم برای مراجعه به این مرکز در مجموع فاصله‌ی کمتری را باید طی کنند). حالا شما قرار است به شرکت پست در انتخاب شهر کمک کنید.*
*برنامه‌ای بنویسید که با گرفتن تعداد شهر به عنوان ورودی اول و جمعیت هر شهر به ترتیب به عنوان ورودی‌های بعدی، شماره شهری که باید مرکز پست در آن افتتاح شود را پیدا کرده و به عنوان خروجی چاپ کند. در صورتی که چند شهر فاصله‌ی یکسانی داشته باشند، شهر با شماره کوچکتر در اولویت است. ورودی‌ها را با scanf گرفته و خروجی را با printf چاپ کنید.*

# ورودی‌ها
عدد صحیح $n$ که تعداد شهرها را نشان می‌دهد. حداکثر تعداد شهرها ۱۰۰۰ شهر است.

لیستی از $n$ عدد صحیح که جمعیت هر شهر را به ترتیب نشان می‌دهد. حداکثر جمعیت یک شهر ۱۵ میلیون نفر است.

# خروجی‌ها
یک عدد صحیح که شماره شهر انتخاب شده در لیست خوانده شده را نشان می‌دهد. دقت کنید شماره از یک شروع می‌شود و نه صفر.

# مثال
*در اینجا چند نمونه ورودی و خروجی برای فهم بهتر صورت سوال و قالب ورودی و خروجی آورده شده است.*

## ورودی نمونه ۱
```sh
6
3 1 0 0 2 2
```


## خروجی نمونه ۱
```sh
2
```


## ورودی نمونه ۲
```sh
12
12 10 8 1 2 3 4 5 6 7 8 1
```


## خروجی نمونه ۲
```sh
6
```