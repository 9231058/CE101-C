با مردن بابی، پوپک ناراحت شد و تصمیم گرفت که انتقام بابی رو از کالیسی بگیره. پوپک که قدرت‌های خارق‌العاده‌ای داشت، تونست با کلاغ سیاه سه چشم ارتباط برقرار کنه!

پوپک با کمک کلاغ سیاه مکان همه‌ی ذخایر مهم کالیسی رو که یک سری شماره آدرس بودن پیدا کرد و تصمیم گرفت مهم‌ترین ذخایرش رو با لیستی از بمب‌هایی که نایت‌کینگ بهش داده بود جا به جا کنه! پوپک به کمکتون نیاز داره تا برنامه‌ای بنویسه که ۳ سری عدد رو می‌گیره: سری اول مکان تمامی ذخایر کالیسی، سری دوم مکان مهم‌ترین ذخایر کالیسی، سری سوم مکان بمب‌هایی که می‌خوان جایگزین مهم‌ترین ذخایر بشن. هر کدوم از مکان‌ها با یک عدد نشون داده میشه که توسط کلاغ سیاه کد‌گذاری شده. در نهایت خروجی  لیست همه‌ی ذخایر کالیسی با همون ترتیب ورودی و پس از جایگزینی بمب‌هاست.

# ورودی
در خط اول آرایه اولیه داده می‌شود. این آرایه رشته ای از اعداد است که با -1 تمام می‌شوند.

در خط دوم زیر آرایه ایست که در رشته ی اول باید پیدا شود.

خط سوم نیز جایگزین زیر آرایه خط دوم است.

# خروجی
جایگزین شده خط دوم توسط خط سوم را در خروجی چاپ کنید.

**نکات:** برای پیاده سازی حتما از **آرایه و حافظه پویا** استفاده کنید. همچنین **تضمین می‌شود** که آرایه خط دوم در خط اول دقیقا ۱ بار وجود دارد.

**ورودی نمونه ۱**
```
222 445 335 248 130 404 62 252 275 114 207 453 -1
335 248 130 404 62 -1
95 50 45 -1
```

**خروجی نمونه ۱**
```
222 445 95 50 45 252 275 114 207 453
```

خب بچه ها این سری آخر تمریناتتون بود. امیدواریم از تمرینات تا جای ممکن استفاده کرده باشید، ما و بابی هم هدفمون همین بود.

امیدواریم امتحاناتتون رو خوب بدین و موفق باشین.

از طرف تیم تدریسیاری :)