-----
برنامه‌نویسی خیلی وسیع‌تر از اون چیزیه که فکرش رو می‌کنید! درواقع شغل‌هایی که برای رشته‌هایی مثل مهندسی کامپیوتر و علوم کامپیوتر وجود دارن شامل حوزه‌های متنوعی میشن. اگه بخوایم چند تا از اون‌ها رو نام ببریم می‌تونیم به Web development ، Internet Of Things Networks , Mobile Development و غیره اشاره کنیم. بابی به تازگی متوجه شده که به حوزه‌ی Game Development علاقه‌ی زیادی داره، به خاطر همین تصمیم گرفت که یک بازی خفن  رو درست کنه! بعد از یکم تحقیق متوجه شد که یک بازی سنگین مثل Super Mario World توسط یک تیم ۱۶ نفره و طی ۴ سال طول کشیده تا ساخته بشه!

بابی نا‌امید نشد و تصمیم گرفت که اول از شما کمک بخواد تا این بازی ساده رو بسازه:

هدف بازی اینه که قدرت حافظه كاربر رو در به خاطر سپاری اعداد بررسی کنه. روال كلی بازی به اين شكله كه تعدادی عدد به كاربر نشون داده می‌شه و بعد از اون كاربر بايد اون اعداد را وارد كنه، بر حسب تعداد اعدادی كه درست/غلط وارد كرده امتيازش محاسبه می‌شه. جزييات مراحل كار به اين شكله:
+ وقتی بازی شروع می‌شود دو عدد از كاربر درخواست می‌شود، **ورودی اول تعداد اعداد** و **ورودی دوم تعداد ارقام اعداد** را نشان مي‌دهد. برای مثال اگر كاربر 4 5 وارد كند یعنی ۴ عدد ۵ رقمی برای تست استفاده خواهد شد مثلا اعداد روبرو توليد خواهد شد: 10001  50023  62912  23123‌
+ با توجه به ورودي‌های داده شده در مرحله ۱، اعداد تصادفی توليد شده و به كاربر نشان داده می‌شود. تا زمانی كه كاربر Enter نزند مي‌تواند اين اعداد را ببيند و آن‌ها را به خاطر بسپارد.
+ بعد از زدن Enter برنامه صرفا یک خط پایین می رود و **لازم به پاک کردن صفحه نیست**، با هر ورودی كه كاربر وارد می‌کند درست يا غلط بودن آن اعلام می‌شود.
+ بعد از ورودی تمام اعداد، يك round از بازي انجام شده است، بنابراين امتياز كاربر به وی نشان داده شده و مجدد به مرحله دو مي‌رويم. امتياز كاربر از حاصل تقسيم كل تعداد صحيح وارد شده به كل اعداد توليد شده بدست می‌آید.
+ بعد از اينكه ۵ بار مراحل ۲ و ۳ و ۴ تكرار شد، از كاربر سوال مي‌شود كه کدام یک از اين گزينه‌ها مد نظر است: ۱) تكرار همين مرحله، ۲) افزايش يك واحد به تعداد اعداد ۳) افزايش يك واحد به تعداد ارقام و ۴) اتمام برنامه.

**برای مثال:‌ (دقت کنید که خروجی‌های شما دقیقا باید به همین ترتیب باشد.)**

**ورودی کاربر:**
```
4 5
```


**خروجی برنامه:**
```
23132 62912 50023 10001
```


**ورودی کاربر:**
```
23132
```


**خروجی برنامه:**
```
Correct :) :D
```


**ورودی کاربر:**
```
62912
```


**خروجی برنامه:**
```
Correct :) :D
```


**ورودی کاربر:**
```
50023
```


**خروجی برنامه:**
```
Correct :) :D
```


**ورودی کاربر:**
```
10000
```


**خروجی برنامه:**
```
Incorrect :( :P
```


**خروجی برنامه:**
```
0.75
```


**این روند پنج‌بار تکرار شده و در انتها برنامه خروجی زیر را چاپ می‌کند:**
```
1)Continue
2)Increase numbers
3)Increase digits
4)End
```


**ورودی کاربر:**
```
4
```


**نکات:**
+ دقت کنید که نیازی نیست برای خواندن enter عملیات خاصی صورت بپذیرد. کافی است که از همان scanf استفاده کنید و عدد را بخوانید، scanf تا زمانی که کاربر enter وارد می‌کند کاری انجام نمی‌دهد و در نهایت عددی که کاربر وارد می‌کند، را می‌خواند.
+ نیازی نیست که صفحه‌ی کنسول را پاک کنید.
+ این برنامه به صورت خودکار تصحیح می‌شود، امکان دارد که به هر دلیل شما نمره‌ی کامل نگیرید، در این صورت هیچ استرسی نداشته باشید و مطمئن باشید سوال به صورت دستی نیز تصحیح خواهد شد.
+ لطفا **هیچ** خروجی علاوه بر آنچه مشخص شده است چاپ نکنید.