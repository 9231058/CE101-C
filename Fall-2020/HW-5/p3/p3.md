--------------
*آقای مهندس که استاد جبر خطی دانشکده کامپیوتر دانشگاه باروارد است، برای آنکه بابی برای دانشجوهای دیگر سرمشق شد و حالا همه‌ی دانشجوها محاسبات دترمینان ماتریس‌ها را به وسیله برنامه‌هایی که نوشته اند انجام می‌دهند، بابی را مجازات کرده و در دفتر خودش زندانی کرده است. تنها راه ارتباطی بابی با دنیای خارج از آن دفتر، نشریه بویش است که نشریه درون دانشکده‌ای آنها است. این نشریه توسط دانشجویان اداره می‌شود و نظارت آنچنانی‌ای توسط مهندس بر روی آن‌ها صورت نمی‌گیرد. سردبیر این نشریه که خود از طرفداران نهضت "نه به خرکاری" است و از طرح بابی برای محاسبه دترمینان بسیار خرسند است، تصمیم دارد تا با کمک دیگر دانشجویان، بابی را از چنگ آقای مهندس نجات دهد. برای این کار ابتدا نیاز به برقراری ارتباط میان دانشجویان و بابی است.* 

ارتباط به این صورت شکل می‌گیره که ابتدا بابی که خیلی خیلی خیلی خیلی باهوش است، مفهومی احتمالی از پیام بعدی توی دلش در نظر می‌گیره و سپس هنگامی که آقای مهندس نشریه رو بعد از بررسی برای اون می‌بره، بابی نشریه رو باز می‌کنه و کلمه های آخر نشریه رو بررسی می‌کنه. (زبان مورد استفاده در دانشگاه باروارد انگلیسی است.)
+ بررسی می‌کنه که آیا تنها با حذف کردن برخی کاراکترها، می‌تونه به کلمه‌ای که قبلا پیش‌بینی کرده بود برسه.(می‌تونه هیچ کاراکتری رو حذف نکنه و کلمه عینا در متن اومده باشه.)
+ تعداد کلماتی که می‌تونه توی اون‌ها کلمه مورد نظر رو پیدا کنه رو یادداشت می‌کنه.

او سپس عددی رو که بدست میاره رو بررسی می‌کنه و اگر این عدد به قدر کافی متقاعد کننده بود، مطمئن می‌شه که مفهوم اصلی پیام رو متوجه شده.


بابی با هوش و ذکاوت بالای خودش پیام یه قسمت از نشریه رو cod ( کالاف ) در نظر می‌گیره و متوجه می‌شه که توی سه تا از این چهار کلمه می‌تونه به این پیام دست پیدا کنه.

**Cod**ing

Cro**cod**ile

Doc

A**c**etaminofen**od**eina    // extra **o** is not important

از شما خواسته شده است که برنامه‌ای بنویسید که ابتدا حدس بابی از پیام آینده رو بگیره، سپس تعداد کلمات رو بگیره و به همان تعداد کلمه از ورودی دریافت کنه و در خروجی تعداد کلماتی که می تونه مفهوم رو از اون‌ها برداشت کنه رو چاپ کنه.

طول هر کلمه حداکثر 50 کاراکتر است.

# ورودی
در خط اول ورودی یک رشته T داده می‌شود.

خط دوم ورودی `n` تعداد کلمات S است که باید بررسی کنید که آیا T با حذف کاراکتر هایی از S به دست می آید یا خیر.

$$ 4 \leq n \leq 1000$$

در  `n` خط بعدی n کلمه آورده می‌شود.

# خروجی
در یک خط تعداد کلمات S که T زیر رشته آنها بود.

**نمونه ورودی ۱**
```
cod
4
coding
crocodile
doc
acetaminofenodeina
```

**نمونه خروجی ۱**
```
3
```

**نکته:** حتما به این نکته دقت کنید که الزاما خود کلمه نباید وجود داشته باشه و اگر حروفش با همون ترتیب توی کلمه بزرگتر وجود داشته باشه هم حساب میشه. همچنین اگر کلمه حدس بابی حرف تکراری داشته باشه به همون تعداد از حرفای تکراری باید حداقل توی کلمات نشریه باشه.

منبع ایده: چالش  DiffCode