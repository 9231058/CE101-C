| نیم سال اول ۹۵-۹۶    | مبانی برنامه نویسی | موعد تحویل: ۲۶ آبان ۱۳۹۵ ساعت ۲۲:۰۰  |
|:---------------------|:------------------:|:-----------------------------------:|

# تمرین سری چهارم مبانی برنامه نویسی 
لطفا به موارد زیر توجه نمایید:

1. برای هر تمرينی كه در آن از شما برنامه‌ای خواسته شده است فرمت ورودی و خروجی دقيقا مشخص شده است. برنامه شما بايد دقيقا با همين فرمت كار كند تا نمره كامل بگيرد.
2. كد‌های مسائل ۱ الی ۶ را در سايت Quera (كه در كلاس تدريسيار شرح داده شده است) بارگذاری نماييد.

## سوال اول
برنامه‌ای بنويسيد كه عدد n را بگيرد و دو لوزی به ارتفاع n را در كنار هم چاپ كند.
تذکر:
* ورودی داده شده (n) همواره فرد می‌باشد.

ورودی:

	5

خروجی:

	  *    *
	 ***  ***
	**********
	 ***  ***
	  *    *

## سوال دوم
عدد سه رقمی ۱۵۳ دارای اين ويژگی است كه مجموع توان سوم ارقام آن برابر خود آن عدد است يعنی ۱۵۳ = ۵ × ۵ × ۵ + ۳ × ۳ × ۳ + ۱ × ۱ × ۱. برنامه‌ای بنويسيد كه اعداد n و m را از كابر بگيرد (برنامه بايد چك كند كه اعداد سه رقمی باشند) و تمام اعداد سه رقمی در بازه [n,m] را كه دارای اين ويژگی هستند چاپ کند. (۱۵ نمره)  
تذکر:  
* در صورتی که یکی یا هردو عدد ورودی سه رقمی نباشند، شما می‌بایست در یک خط پیغام `Error` را به همین شکل (بزرگی و کوچکی حروف اهمیت دارد) چاپ کنید.
* همواره عدد اول از عدد دوم کوچکتر می‌باشد.

ورودی:

    100
    200

خروجی:

    153

##سوال سوم
در این سوال قصد داریم یک تقریب برای عدد پی را بیابیم، برای این منظور از روش مونت کارلو استفاده می‌کنیم، روش مونت کارلو یک روش مبتنی بر شبیه‌سازی استاتیک می‌باشد که می‌توانید با اندکی جستجو بیشتر در مورد آن اطلاعات جمع‌آوری کنید.

برنامه‌ای بنویسد که عدد n را به عنوان ورودی دریافت می‌کند و می‌بایست n نقطه‌ی تصادفی در یک مربع ۲×۲ تولید کند و با محاسبه‌ی تعدادی از این نقاط که در دایره‌ای به شعاع ۱ که  محاط در این مربع می‌باشد قرار گرفته‌اند با رابطه‌ی زیر عدد PI را تخمین بزند:
$$
p = number of points in circle / number of points in square
$$
$$
\pi = p * 4
$$تذکر:  
*  جواب را تا ۴ رقم اعشار چاپ کنید.
*  برای محاسبه‌ی نسبت p و مقدار عدد پی از نوع داده‌ای double استفاده کنید.

ورودی:

	10

خروجی:

	3.2000


##سوال چهارم
تعداد *درست‌نشینی* یک سری از اعداد، تعداد دفعاتی است كه ترتيب آنها (به صورت صعودی يا نزولی) درست است. برنامه‌ای بنويسيد كه در ابتدا تعداد اعداد و ترتيب آنها را از كاربر بگيرد (صعودی: ۱، نزولی: ۱-) بعد از آن، اعداد را از كاربر بگيرد و در نهايت تعداد *درست‌نشینی*‌های آن‌ها را چاپ كند.  هر *درست‌نشینی* شامل بزرگترین دنباله‌ی ممکن از *درست‌نشینی‌* می‌باشد، مثلا در رشته `1 2 3 0`  از چپ به راست و به صورت نزولی یک *درست‌نشینی* داریم.

ورودی:

    14
    1
    2 1 19 30 5 100 1000 10000 1 1 0 -1 2 -100

خروجی:``

    3

## سوال پنجم
میخواهیم فرجه‌ی nام یک عدد را بدون استفاده از توابع کتابخانه‌ای math.h محاسبه نماییم، به این منظور میخواهیم به این صورت عمل می‌کنیم، فرض کنیم می‌خواهیم فرجه‌ی nام عدد m را محاسبه نماییم، در ابتدا فرض می‌کنیم فرجه‌ی nام عدد m برابر با m/2 می‌باشد، با مقایسه‌ی توان nام m/2 با m مشخص می‌شود که جواب نهایی از m/2 بزرگتر می‌باشد یا کوچکتر، اگر کوچکتر بود اینبار با m/4 ادامه می‌دهیم و ... این الگوریتم فرجه‌ی nام عدد m را به صورت صحیح می‌یابد. 
رنامه‌ای بنویسید که با دریافت n و m از کاربر این الگوریتم را شبیه‌سازی کند.

ورودی:

	2 4

خروجی:

	2

## سوال ششم
در این تمرين هدف اين است كه بازی ساده حدس اعداد نوشته شود. اين برنامه به اين صورت عمل می‌كند كه در ابتدا نوبت كامپيوتر است بنابراين برنامه عددی بين ٠ تا ١٠٠٠ را در نظر گرفته و كاربر سعی می‌كند اين عدد را پيدا كند. به ازای هر عددی كه كاربر حدس می‌زند برنامه مشخص می‌كند كه آيا اين حدس از عدد مد نظر بزرگتر يا كوچكتر است. زمانی كه كاربر عدد مد نظر كامپيوتر را به درستی حدس زد، نوبت كاربر می‌شود و اين بار كامپيوتر سعی ميكند عدد را حدس بزند و كاربر برای هر حدس كامپيوتر، بزرگی يا كوچكی آنرا مشخص می‌كند. با حدس درست برنامه نوبت كامپيوتر می‌شود و اين بازی ادامه می‌يابد تا جايی كه كاربر سه بار عدد ٠ را پشت سر هم وارد كند. زمانی كه بازی تمام شد در انتها برنامه تعداد حدس‌های غلطی كه كاربر و كامپيوتر در كل بازی داشته‌اند را چاپ می‌كند. برنامه خود را طوری بنويسيد كه به طور متوسط كمترين مقايسه‌ها را داشته باشد.

## سوال ششم - اختیاری
برنامه كامپيوتری در بازي تقلب می‌كند!!! برنامه هر بار جواب درست را در خصوص كوچک يا بزرگ بودن حدس كاربر نمی‌دهد! بلكه يگ مقدار x وجود دارد كه نشان دهنده احتمال تقلب كامپيوتر است. مثلا اگر 0=x باشد يعنی هيچ تقلبی در كار نيست. 0.5=x به معنی غلط بودن جواب‌های كامپيوتر در ۵٠% موارد است. برنامه بازی را به نحوی تغيير دهيد كه در ابتدای بازی مقدار x را از كاربر بگيرد و در ادامه به همان ميزان در بازی تقلب كند.
